ῙῙῙ. THE RETURN ΟΡ THE CONQUERED. 13

omnes laudibus modo prosequentes virum in sententiam eius
pedibus irent, tentata paulisper intercessio est ab L. Livio 3²5
et Q. Maelio tribunis plebis, qui neque exsolvi religione
populum aiebant deditione sua, nisi omnia Samnitibus, qualia
apud Caudium fuissent, restituerentur, neque se pro eo,
'quod spondendo pacem servassent exercitum populi Ro-
mani, poenam ullam meritos esse, neque ad extremum, 330
quum sacrosancti essent, dedi hostibus violarive posse.

6. sse Adw'ce of the Consul.

Tum Postumius ‘Interea dedite' inquit ‘profanos nos,
quos salva religione potestis; dedetis deinde et istos sacro·
sanctos, quum primum magistratu abierint, sed, si me au-
diatis, priusquam dedantur, hic in comitio virgis caesos, 335
hanc iam ut intercalatae poenae usuram habeant. Nam
quod deditione nostra negant exsolvi religione populum, id
istos magis, ne dedantur, quam quia ita se res habeat, dicere,
quis adeo iuris fetialium expers est, qui ignoret? Neque
ego infitias eo, patres conscripti, tam sponsiones quam 340
foedera sancta esse apud eos homines, apud quos iuxta
divinas religiones fides humana colitur; sed iniussu populi
nego quicquam sanciri posse, quod populum teneat. An,
si eadem superbia, qua sponsionem istam expresserunt nobis
Samnites, coegissent nos verba legitima dedentium urbes 3⁴5
nuncupare, deditum populum Romanum vos tribuni dice-
retis, et hanc urbem, templa, delubra, fines, aquas Samni-
tium esse? Omitto deditionem, quoniam de sponsione
agitur3 quid tandem, si spopondissemus, urbem hanc relic·
turum populum Romanum? si incensurum? si magistratus, 350
si senatum, si leges non habiturum? si sub regibus futurum?

Di meliora, inquis. Atqui non indignitas rerum sponsionis
vinculum levat ; si quid est, in quod obligari populus possit,

